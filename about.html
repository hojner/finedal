<p>
    <h2>Om samfällighetsföreningen</h2>
    <p>


    </p>
    <p>
    Alla som äger ett radhus eller ett parhus på Törners väg är medlemmar i Finedalsskogens Samfällighetsförening.
    Föreningen förvaltar, genom en styrelse, allt som är gemensamt för fastighetsägarna.
    Exakt vad som är gemensamt skiljer sig åt beroende på om man äger ett radhus eller ett parhus.
    <h4>Gemensamt för alla fastigheter är</h4>
    </p>    
    
    <ul>
        <li>Kabel-TV-nät</li>
        <li>vattenledningar med vattenmätare</li>
        <li>dagvattenledningar med brunnar</li>
        <li>spillvattenledningar</li>
        <li>hängrännor med stuprör på bostadsbyggnaderna</li>
    </ul>
    </p>
    <p>

    </p>
        <h4>Gemensamt för radhusen är dessutom i respektive by:</h4>
        <ul>
            <li>garage</li>
            <li>sandlådor</li>
            <li>planteringar</li>
            <li>gångvägar</li>
            <li>parkeringsplatser</li>
        </ul>
        
        Varje fastighetsägare betalar sin del av kostnaderna för de gemensamma anläggningarna till Samfällighetsföreningen.
        Föreningen har till uppgift att förvalta de gemensamma anläggningarna.
        Vilka dessa är framgår av Lantmäteriets anläggningsbeslut som är bilagt stadgarna.
        Detaljerade beskrivningar samt tillhörande ritningar och kartor finns hos styrelsen.
        Kostnaden för de gemensamma anläggningarna delas lika mellan alla fastigheter, utom när det gäller kostnaden för vatten.
        Varje fastighet betalar för det vatten som man själv förbrukar till föreningen som i sin tur betalar kommunen.
        
        <p><h4>Föreningsstämma / årsmöte</h4></p>
        <p>
            Föreningens högsta beslutande organ är föreningsstämman.
            Ordinarie föreningsstämma äger rum en gång om året, i maj eller i juni, dock senast den 15 juni.
            Styrelsen kan kalla till extra föreningsstämma vid särskilt behov och enligt speciella stadgebundna regler.
            På föreningsstämman har alla medlemmar rösträtt enligt principen en fastighet är lika med en röst.
        </p> 
        
        
        Kallelse till den ordinarie föreningsstämman går ut till alla medlemmar normalt i mars eller i april.
        
        Det är vid föreningsstämman som medlemmarna väljer styrelse, revisorer och valnämnd. Många punkter på stämman är stadgebundna.
        Föreningens ekonomi för det avslutade verksamhetsåret redovisas och beslut tas om nästa års budget och uttaxering.
        
        Styrelseuppdragen bör cirkulera bland föreningens medlemmar. Välkommen till styrelsen, var gärna med och påverka ditt område!
        
        Medlemsavgiften
        
        Föreningens budget och därigenom medlemsavgiftens storlek fastställs av föreningsstämman och kassören tar in avgiften två gånger per år.
        Betalningsdatum är 30 juni och 31 december.
        Medlemsavgiften går till kostnader för skötsel, underhåll och förnyelse av de gemensamma anläggningarna.
        
        Förnyelse- och underhållsfonder
        
        Syftet med att föreningen har fonder är att säkerställa att det finns pengar för underhåll- och förnyelse av de gemensamma anläggningarna.
        Löpande är det styrelsen som beslutar om användningen av fonderade medel i enlighet med de beslut som medlemmarna fattar på föreningsstämman.
        Styrelsen delegerar vanligtvis beslutanderätten till respektive radhusby när det gäller byarnas fonder.
        På så vis beslutar medlemmarna själva om förnyelse och underhåll som rör den egna radhusbyn.
    </p>